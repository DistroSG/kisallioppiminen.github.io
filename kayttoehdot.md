# Palvelun käyttöehdot
 

# Palvelun yleiskuvaus
Palvelu on Kisällioppiminen.fi kurssihallinta-palvelu. Palvelu on käyttäjilleen maksuton. 

Palvelun avulla kartta-alustassa käyttäjä voi tarkastella eri paikkatietoaineistoista tuotettuja kuvia sekä tallentaa omia piste-, reitti- tai aluekohteita Palvelun tietokantaan. Palvelun työkirjassa käyttäjä voi tarkastella työkirjaan valmiiksi tallennettuja tehtävänantoja ja kurssimateriaaleja sekä laatia omia tehtäviä ja tallentaa omia tehtäväsuorituksia. Käyttäjällä on mahdollisuus rajoittaa sekä kartta-alustaan että työkirjaan tuottamansa sisällön näkyvyyttä muille käyttäjille.

Rekisteröityminen ja käyttäjäroolit
Kisällioppiminen.fi kurssihallinta-palvelun käyttö vaatii rekisteröitymistä. Rekisteröinnin yhteydessä kerätään henkilötietoja palvelun käyttäjärekisteriin.

Rekisteröinin yhteydessä kerätään nimi ja sähköpostiosoite.

Rekisteröityneen käyttäjän nimi näkyy palvelun muille käyttäjille käyttäjän tallentamia tehtäviin liittyviä osaamistietoja. Muita käyttäjistä tallennettuja tietoja ei välitetä ulkopuolisille. Ylläpito voi käyttää käyttäjärekisterissä olevia tietoja palvelun kehittämiseen liittyvään tiedottamiseen. Ylläpito ei luovuta tietoja ulkopuolisille.

Käyttäjällä on oikeus poistaa omia tehtäviin liittyviä osaamistietoja. Käyttäjällä on oikeus tarkistaa ja harkintansa mukaan poistaa kurssisnsa opiskelijan tuottamaa tietoa. Ylläpitäjillä on oikeus poistaa käyttäjän tiedot, mikäli Käyttäjä toimii käyttöehtojen, lain tai hyvän tavan vastaisesti.

# Ylläpitäjän vastuu ja oikeudet
Palvelun ylläpitäjä ei takaa palvelun häiriötöntä toimivuutta ja saatavuutta eikä ole velvollinen korvaamaan käyttäjille palvelun käytön keskeytymisestä mahdollisesti aiheutuneita kuluja, menetyksiä tai vahinkoja. Palvelun ylläpitäjä ei vastaa verkkosivujen ja niiden sisällön oikeellisuudesta, täsmällisyydestä tai luotettavuudesta eikä tietojen käytön välittömästi tai välillisesti aiheuttamista vahingoista.

Palvelun ylläpitäjä varaa oikeuden ilman erillistä ilmoitusta koska tahansa muuttaa sivuja, lisätä tai poistaa sisältöjä, estää sivujen käyttö tai lopettaa palvelu.

Palvelun ylläpitäjä ei vastaa käyttäjien tuottamista sisällöistä eikä palveluun linkitettyjen sivujen sisällöstä. Palvelun ylläpitäjä ei vastaa käyttäjän tallentaman sisällön säilymisestä palvelussa. Palvelun ylläpitäjällä on oikeus tarkistaa Käyttäjän tallentamaa sisältöä ja harkintansa mukaan poistaa sisältö palvelusta, mikäli sisältö rikkoo palvelun käyttöehtoja. Palvelun ylläpitäjä ei ole korvausvelvollinen käyttäjän tallentaman sisällön tahallisesta tai tahattomasta poistamisesta palvelusta.

Palvelun ylläpitäjä pidättää itsellään oikeuden koska tahansa muuttaa palvelun käyttöehtoja. Muutoksista tiedotetaan käyttäjiä, joilla uudet käyttöehdot hyväksytetään.
