---
title: Algoritmien MOOC
layout: course
main-class: has-aside
sidenav: 2015/algoritmit
---
**Kurssi alkaa 6.3.2015 17:00.**

**HUOM!** Kaikki kurssin tehtävät ovat täysin uusia. Haastetta riittää siis varmasti myös aiempiin AlgoMOOCeihin osallistuneille.

Algoritmit, eli "mekaaniset toimintaohjeet ongelmien ratkaisemiseen", ovat oleellinen osa ohjelmointia ja tietojenkäsittelytiedettä. Esimerkki algoritmista on alakoulussa opittu tapa suorittaa kertolasku, allekkainlasku.

Algoritmien avoin massiivinen verkkokurssi eli AlgoMOOC tarjoaa lisähaastetta perus-MOOCin eli [Ohjelmoinnin avoimen massiivisen verkkokurssin]({{"/courses/2015/ohjelmoinnin-mooc/" | prepend: site.baseurl }}) suorittajille ja muille kiinnostuneille. Tehtävien ratkaisemisessa ei enää harjoitella pelkkää ohjelmointia, vaan ohjelmoimalla ratkaistavia ongelmia. Näissä ohjelmointihaasteissa korostuvat algoritmit ja tietorakenteet.

Kurssia suoritetaan "fiilispohjalta", oppimisen ilosta, eikä siitä saa suoritusmerkintöjä, eikä se korvaa tai tuo lisäbonusta Ohjelmoinnin massiiviseen verkkokurssiin.

# Kurssin sisältö

Kurssi koostuu kahdestatoista tehtäväsetistä, joista 6 ensimmäistä julkaistaan heti kurssin alussa  ja loput 6 noin viikon välein kevään kuluessa. Tehtäviä tulee pääsääntöisesti tehdä setti kerrallaan. Seuraavan setin tehtävät avautuvat tehtäviksi, kun edellisen setin tehtävistä on tehty 4/5.

AlgoMOOC-kurssilla ei ole erillistä oppimateriaalia. Tehtävät liittyvät Helsingin yliopiston kurssin **Tietorakenteet ja algoritmit** aihepiiriin. Osa tehtävistä on mahdollista tehdä luovaa ongelmanratkaisua käyttäen, osissa sovelletaan joitain tietorakenteita ja algoritmeja ja joudut hakemaan tietoa itse esim. internetistä. 

Tehtävissä käsiteltävistä tietorakenteista (linkitetty lista, binäärihakupuu, hajautustaulu, keko, verkko) löytyy tietoa kurssin luentomateriaalista: [Helsingin yliopiston Tietorakenteet -kurssin luentokalvot (Kevät 2014)](http://www.cs.helsinki.fi/u/floreen/tira2014/tira.pdf). Tutustu myös [kisakoodarin käsikirjaan](http://cses.fi/kkkk.pdf).

# Ilmoittautuminen ja tehtävien tekeminen

Osallistuaksesi AlgoMOOCiin tulee sinulla täytyy olla tunnus MOOCin mahdollistavaan [TestMyCode-palveluumme](http://tmc.mooc.fi/mooc). Jos olet jo kirjautunut Ohjelmoinnin MOOCin yhteydessä, se riittää. Jos et ole vielä [asentanut NetBeansia ja TMC-lisäosaa]({{"/courses/general/ohjelmointi/asentaminen/" | prepend: site.baseurl }}), tee se ennen kuin aloitat.

Pääset käsiksi AlgoMOOC-tehtäviin vaihtamalla NetBeansin *TMC / Settings* -valikosta kurssiksi **k2015-algomooc**. Kun palaat jälleen tekemään Ohjelmoinnin MOOCin tehtäviä, joudut vaihtamaan kurssiksi **k2015-ohjelmointi**.