**Kurssin suorittaminen**

*Ohjelmoinnin MOOC -kurssin voi suorittaa kolmella tavalla*:

1. Fiilispohjalta: Kurssille ilmoittautuminen ei velvoita mihinkään, eli osallistua voi ihan vain huvin vuoksi. Nimeään tai yhteystietojaan (sähköpostia lukuunottamatta) ei tällöin tarvitse ilmoittaa. Jos olet Helsingin yliopiston opiskelija, on suositeltavaa, että osallistut tietojenkäsittelytieteen laitoksen normaalisti järjestämille kursseille Ohjelmoinnin perusteet ja Ohjelmoinnin jatkokurssi. Voit myös suorittaa kurssit tekemällä MOOC:in ja osallistumalla kurssien erilliskokeisiin.

2. Kouluasi (muu kuin Helsingin yliopisto) varten:
  * Kurssin voi suorittaa joko 5op (7 ensimmäistä viikkoa) tai 5+5op:n (koko kurssi) laajuisena.
  * Kokeen voi tehdä joko Helsingin yliopiston tietojenkäsittelytieteen laitoksella tai opettajistasi riippuen koulussasi
  * Pakollista minimimäärää tehtyjen tehtävien suhteen ei ole, mutta kurssin menestyksekäs suoritus on tyypillisesti mahdollista vain kun teet säännöllisesti suurimman osan viikoittaisista tehtävistä
  * Saat kurssin suorittamisesta diplomin sekä kurssisuorituksen jos tulet opiskelemaan Helsingin yliopistoon
  
3. Opinto-oikeutta hakien: osalla kurssin suorittajista on mahdollista saada opinto-oikeus Helsingin yliopistoon sekä tutkinnon kaksi pakollista ohjelmointikurssia suoritetuksi:
  * Suorita jokaisesta tehtäväsetistä/viikosta vähintään 90% pisteistä (jokainen tehtävän alikohta lasketaan yhdeksi pisteeksi, alikohdattomat tehtävät ovat yhden pisteen arvoisia). 
  * Toimita hakemus 9.4.2015 klo 15:00 mennessä Helsingin yliopiston Matemaattis-luonnontieteelliseen tiedekuntaan
  * Osallistu kurssin jälkeen näyttökokeeseen ja haastatteluun (ilmoittaudu haastatteluun ajoissa MOOCin aikana tulevan sähköpostin ohjeiden mukaan)
  * Hakijoista kutsutaan haastatteluun ne hakukelpoiset hakijat, jotka ovat tehneet hyväksytyn määrän pisteitä ja pakolliset tehtävät
