---
title: Esitietovaatimukset ja kurssin suorittaminen
layout: course
main-class: has-aside
sidenav: 2014-wepa
---
Kurssilla oletetaan Java-ohjelmointikielen tuntemus kurssin Olio-ohjelmointia Javalla laajuudessa. Lisäksi, osallistujilta oletetaan omatoimisuutta kurssilla tarvittavien tietojen etsimisessä ja avun hakemisessa. Kurssilla saa tarvittaessa vertaistukea IRC:ssä (#mooc.fi) sekä kurssia varten pystytetyssä Piazza-foorumissa.

# Muiden auttaminen ja kunniasääntö

Vaikka helpoin vastaus avunpyyntöön on usein valmiin koodin jakaminen, on se sekä toisen että oman oppimisen kannalta huono lähestymistapa. Opit parhaiten tutkimalla apua kysyvän ongelmaa ja tarjoamalla sellaista tukea, minkä avulla toinen ymmärtää ongelman ja pystyy etenemään. Osallistumalla kurssille sitoudut siihen, että et vie oppimisen iloa muilta esimerkiksi laittamalla tehtävien mallivastauksia verkkoon tai jakamalla niitä muille. Autat muita kurssilaisia parhaiten tarjoamalla apua Piazza-foorumissa sekä osallistumalla IRC-keskusteluihin.

# Piazza-ohjeet

Piazza on keskustelufoorumi, missä tapahtuva keskustelu jää talteen ja auttaa myös muita. Käytä tätä mm. jos sinulla on kysyttävää jostain kurssin tehtävästä. Tarvitset kirjautumiseen koodin: **wepa101**.

Linkki kurssin Piazza-foorumiin: kirjautumislinkki kun kirjaudut Piazzaan -- kurssin sivu on osoitteessa <http://piazza.com/helsinki.fi/fall2014/wepa101/home>. 

# IRC-ohjeet

Kurssilla on käytössä IRC-kanava #mooc.fi -- ohjeita käyttöön mooc.fi:n IRC-ohjeista.

# Kurssille osallistuminen ja sen suorittaminen

Helsingin yliopiston opiskelijana voit osallistua kurssille sekä tulla kurssin kokeeseen kurssin Web-palvelinohjelmointi Java (luennoton) ohjeiden mukaisesti. Ilmoittaudu kokeeseen osoitteessa <http://ilmo.cs.helsinki.fi>    

Jos olet opiskelijana jossain muualla kuin Helsingin yliopistolla ja haluaisit suorittaa kurssin siten, että saat suoritusmerkinnän tai opintopisteet omassa oppilaitoksessasi, etsi omasta oppilaitoksestasi opettaja tai opinto-ohjaaja, joka on valmis hyväksymään kurssisuorituksen. Kokeeseen osallistuminen vaatii että olet tehnyt vähintään 85% kurssin harjoitustehtävistä, tai oman opettajasi kanssa sovitun pistemäärärajan. Jos opettaja haluaa järjestää kokeen omassa oppilaitoksessa, pyydä häntä ottamaan yhteyttä osoitteeseen <mooc@cs.helsinki.fi> niin voimme lähettää kurssin kokeen tai koepohjia.

Seuraavat koepäivämäärät ovat

- 28.11. klo 16:00 Kumpulan exactumissa salissa A111. 
- 16.12. klo 9:00 Kumpulan exactumissa salissa B123. 

Kaikki muutkin kiinnostuneet ovat luonnollisesti tervetulleita kurssille.