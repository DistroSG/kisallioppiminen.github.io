---
title: Kisällioppiminen?
---

<article>
	<header>
		<h1 id="mooc">Tehostettu kisällioppiminen</h1>
	</header>

	<section id="opiskelijalle">
		<header>
			<h1>Kisällioppiminen</h1>
		</header>
<p>Kisällioppimismenetelmä on kehitetty tietojenkäsittelytieteen laitoksella Helsingin yliopistossa
ja se on laajassa käytössä Helsingin yliopiston matematiikan ja tilastotieteen laitoksella.
Oppimismenetelmän virallinen nimi on tehostettu kisällioppiminen (Extreme Apprenticeship).
Tehostettun kisällioppimisen menetelmää on tutkittu niin tietojenkäsittelytieteen kuin
matematiikankin osalta ja aiheesta on julkaistu useita tieteellisiä artikkeleita.</p>
<p>
Lukioopetuksessa
tehostetun kisällioppimisen menetelmää on käytetty Mäkelänrinteen
lukiossa erinomaisin tuloksin. Niin opettaja kuin opiskelijat ovat olleet oppimismenetelmään
tyytyväisiä. Lukioopetuksesta
tehostetun kisällioppimisen menetelmällä tehdään paraikaa pro
gradu tutkielmaa
Helsingin yliopistoon.</p>
<p>
Kisällioppimisen menetelmää käytettäessä opiskelijat oppivat paitsi matematiikkaa myös
opiskelutaitoja, yhteistyötaitoja ja vuorovaikutustaitoja. He kehittyvät tiedostamaan omaa
oppimistaan ja pääsevät harjoittelemaan itseilmaisua matematiikassa, jossa se usein on
erityisen vaikeaa. Oivallusten ja onnistumisten kokemusten myötä opiskelijoiden
itseluottamus ja innostus matematiikan opiskeluun kasvaa. Tämä voi vaikuttaa merkittävästi
opiskelijoiden hakeutumiseen aloille, joissa matematiikkaa tarvitaan.</p>
<p>
Kisällioppiminen sopii erinomaisesti eriyttämiseen, sillä hitaampien oppijoiden on mahdollista
keskittyä perustaitojen kunnolliseen omaksumiseen ja nopeammat oppijat voivat edetä
omassa tahdissaan vaativampiin syventäviin aiheisiin. Kisällioppiminen vähentää
merkittävästi kiireen tuntua ja siten parantaa oppimisen laatua.</p>
<p>
Kisällioppiminen sopii moderneihin käsityksiin oppimisesta ja auttaa opettajia kehittämään
matematiikan opetusta nykyyhteiskunnan
vaatimuksia vastaavaksi. Opettajat pääsevät
koulutusten myötä verkostoitumaan ja jakamaan ajatuksiaan.</p>
<p>
Hanke lisää Matematiikan ja tilastotieteen laitoksen ja lukioiden välistä yhteistyötä ja tarjoaa
aineenopettajaopiskelijoille mielekkään työharjoittelumahdollisuuden sekä opettajille tukea
kisällioppimisen menetelmän käyttöönottoon.</p>
<p>
Kisällioppimisen menetelmä on mahdollista ottaa käyttöön missä tahansa Suomen lukiossa,
sillä hankkeessa tuotettua materiaalia on mahdollista käyttää minkä tahansa kirjasarjan tai
muun oppimateriaalin rinnalla. Menetelmä ei myöskään vaadi kouluilta mitään erityisiä laitteita
tai muita kalliita investointeja. Lisäksi tuotettu materiaali mahdollistaa kisällioppimisen
pedagogisen viiitekehyksen viemisen myös muihin oppiaineisin ja eri koulutustasoille,
esimerkiksi peruskouluun, ammatilliseen koulutukseen ja ammattikorkeakouluihin.
</p>
	<section id="aiheestalisaa">
		<header>
			<h1>Aiheesta lisää:</h1>
		</header>

		<ul>
			<li>Vihavainen, A., Luukkainen, M. and Kurhila, J. (2012): <a href="http://dl.acm.org/citation.cfm?id=2380552.2380603" target="_blank">Multi-faceted Support for MOOC in Programming</a>. In SIGITE’12: Proceedings of the 13th Annual Conference on Information Technology Education: Calgary, Alberta, Canada on October 11-13. ACM Press.</li>
			<li>Eckerdal, A., Kinnunen, P., Thota, N., Nylén, A., Sheard, J. and Malmi L. (2014): <a href="http://dl.acm.org/citation.cfm?id=2591740" target="_blank">Teaching and learning with MOOCs: computing academics' perspectives and engagement</a>. In ITiCSE’14: Proceedings of the 2014 conference on Innovation &amp; technology in computer science education: Uppsala, Sweden on June 23-25. ACM Press.</li>
		</ul>
	</section>
</article>
