---
title: MAA4 - Vektorit
layout: material
main-class: has-atop
topnav: maa4
---
<section>
    <header>
        <h1>
            Kurssin etusivu
        </h1>
    </header>
</section>
<section class="panel">
    <header>
        <h1>
            <a data-toggle="collapse" class="collapsed" href="#vektoreita">
                Miksi vektoreita?
            </a>
        </h1>
    </header>
    <div id="vektoreita" class="collapse">
        <p>
            Vektoreilla voidaan mallintaa hyvin monenlaisia asioita. Fysiikassa niiden avulla kuvataan suureita, joilla on suuruus ja suunta. Tällaisia suureita ovat esimerkiksi nopeus, kiihtyvyys, voima, sähkökentän voimakkuus ja magneettivuon tiheys. Vektoreiden ja niihin liittyvän matematiikan avulla voidaan myös mallintaa ja ratkaista esimerkiksi taloustieteeseen tai ekologiaan liittyviä kysymyksiä, analysoida virtapiirejä sekä tasapainottaa kemiallisia reaktioyhtälöitä.
        </p>
        <p>
            Vektorit ovat merkittävässä roolissa nykyään käytettävässä tekniikassa: niitä hyödynnetään esimerkiksi GPS-paikannuksessa, tietokonegrafiikassa, digitaalisten kuvien pakkaamisessa, robotiikassa ja hakukoneissa kuten Googlessa. Arkielämässä vektoreihin liittyvää matematiikkaa piilee myös erilaisissa koodeissa, joiden avulla tietoa välitetään tai tallennetaan. Tällaisia koodeja ovat esimerkiksi tuotteiden viivakoodit, kirjojen ISBN-numerot sekä nollista ja ykkösistä muodostuvat koodit, joita voidaan käyttää vaikkapa tiedonsiirtoon puhelimen ja tukiaseman välillä tai elokuvan tallentamiseen DVD-levylle.
        </p>
        <p>
            Tällä kurssilla opiskellaan vektoreihin liittyvän matematiikan perusteita, jotka ovat tarpeen kaikissa vektoreiden matematiikan sovelluksissa. Tervetuloa matkalle vektorien maailmaan!
        </p>
        
    </div>
</section>

<section class="panel">
    <header>
        <h1>
            <a data-toggle="collapse" class="collapsed" href="#tavoitteet">
                Kurssin tavoitteet ja keskeinen sisältö
            </a>
        </h1>
    </header>
    <div id="tavoitteet" class="collapse">
        <p>Kurssin tavoitteena on, että opiskelija</p>
        <ul>

            <li>ymmärtää vektorikäsitteen ja perehtyy vektorilaskennan perusteisiin</li>
            <li>osaa tutkia kuvioiden ominaisuuksia vektoreiden avulla</li>
            <li>ymmärtää yhtälöryhmän ratkaisemisen periaatteen</li>
            <li>osaa tutkia kaksi- ja kolmiulotteisen koordinaatiston pisteitä, etäisyyksiä ja kulmia vektoreiden avulla</li>
            <li>osaa käyttää teknisiä apuvälineitä vektoreiden tutkimisessa sekä suoriin ja tasoihin liittyvien sovellusongelmien ratkaisussa.</li>
        </ul>
        <h2>
            Keskeiset sisällöt
        </h2>
        <ul>
            <li>vektoreiden perusominaisuudet</li>
            <li>vektoreiden yhteen- ja vähennyslasku ja vektorin kertominen luvulla</li>
            <li>koordinaatiston vektoreiden skalaaritulo</li>
            <li>yhtälöryhmän ratkaiseminen</li>
            <li>suorat ja tasot avaruudessa</li>
        </ul>

    </div>
</section>

<section class="panel">
    <header>
        <h1>
            <a data-toggle="collapse" class="collapsed" href="#ohjeita">
                Opiskeluohjeita
            </a>
        </h1>
    </header>
    <div id="ohjeita" class="collapse">
        <p>Kurssimateriaali on jaettu neljään lukuun: Vektorit ja $xy$-koordinaatisto, Vektorit ja $xyz$-koordinaatisto, Suorat ja tasot sekä Geometriaa vektoreiden avulla. Aikatauluhahmotelma on, että ensimmäiseen lukuun käytetään noin kaksi viikkoa, toiseen lukuun noin viikko, kolmanteen lukuun eli suoriin ja tasoihin noin kaksi viikkoa ja viimeiseen lukuun noin viikko. Materiaali on suunniteltu erityisesti kisällimenetelmään soveltuvaksi ja opiskelijoille luettavaksi, mutta sitä voi käyttää myös eri opetus- ja oppimismenetelmissä. Parhaiten materiaali toimii kuitenkin opiskelijakeskeisessä oppimisessa. 
        </p>
        <p>	Jokainen luku sisältää kolme eri tehtäväsarjaa. Ensimmäinen tehtäväsarja, tehtäväsarja nolla, on teorian seassa. Tämän tehtäväsarjan tehtävät ovat lyhyitä, aiheeseen johdattelevia pohdintatehtäviä tai hyvin perustason tehtäviä, jotka jokaisen opiskelijan on tarkoitus tehdä. Nämä tehtävät myös harjoittavat materiaalin lukemista, eli vaikka tehtäviin ei ole malliratkaisuja, niin materiaalia lukemalla varmistuu siitä, että on ymmärtänyt tehtävän. Tarkoitus on, että opiskelijat itsenäisesti omaan tahtiinsa opiskelevat teoriaa tehtäväsarja nollan tehtävien avulla ja vasta tämän jälkeen opettaja pitää yhteisen opetustuokion. Koska osa opiskelijoista on nopeampia tehtävien teossa, voivat opiskelijat edetä tehtäväsarjaan I omatoimisesti, kun tehtäväsarja nolla on valmis. Opiskelijoiden tehdessä tehtäviä opettajan roolina on ohjata ja tukea opiskelijan oppimista henkilökohtaisesti niissä asioissa, jotka kullekin opiskelijalle on haastavia. Yhteisen opetustuokion jälkeen saman aiheen opiskelu jatkuu tehtäväsarja I:n ja tehtäväsarja II:n tehtäviä tekemällä. Näissä tehtäväsarjoissa syvennetään oppimista ja tehtäväsarja I sisältää myös oppimisen taitoja vahvistavia tehtäviä. Jokainen opiskelija ei ehtine tehdä kaikkia tehtäväsarjojen I ja II tehtäviä, mutta mitä enemmän harjoittelee, sitä parempi. Luvun lopussa on aina opetus.tv:n polku-palvelussa olevat itsearviointitestit, joiden avulla opiskelija saa varmistuksen siitä, miten on oppinut luvun olennaiset asiat. Opettaja voi halutessaan kerätä testituloksia itselleen ylös valitsemallaan tavalla. Luvun lopuksi opettaja pitää taas yhteisen opetustuokion, jossa voidaan keskittyä luvun opiskelussa esiin tulleisiin haastaviin asioihin. 
        </p>
    </div>
</section>
