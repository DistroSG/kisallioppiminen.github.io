---
title: MAY1 - Luvut ja lukujonot 
layout: material
sitemap: true
main-class: has-atop
topnav: may1
---

<style>
	p a,
	ul a {
		border-bottom: 1px dotted #aaa;
	}
</style>

<article>

<div class="print-link">
        <ul>
        <li><a href="print.html">
            Kurssin materiaali esitettynä yhdellä sivulla esimerkiksi tulostusta varten.
        </a></li>
        <li>
        <a href="maaritelmat.html">
            Kurssin määritelmät ja teoreemat koottuna.
        </a></li>
        </ul>
    </div>

<section>
    <header>
        <h1>
            Kurssin etusivu
        </h1>
    </header>
</section>


<section class="panel">
    <header>
        <h1>
            <a data-toggle="collapse" class="collapsed" data-target="#tavoitteet">
                Kurssin tavoitteet ja keskeiset sisällöt
            </a>
        </h1>
    </header>
    <div id="tavoitteet" class="collapse">
<p>Matematiikan asema aikamme kulttuurissa edellyttää valmiutta ymmärtää, hyödyntää ja tuottaa
matemaattisesti esitettyä tietoa. Sillä on merkittävä tai ratkaiseva rooli muun muassa
tieteissä, teknologiassa, taloudessa, yrittäjyydessä, terveydenhuollossa ja turvallisuudessa.
Matematiikan opetuksen tehtävänä on tutustuttaa opiskelija matemaattisen ajattelun malleihin
sekä matematiikan perusideoihin ja rakenteisiin, opettaa käyttämään puhuttua ja kirjoitettua
matematiikan kieltä sekä kehittää laskemisen, ilmiöiden mallintamisen ja ongelmien ratkaisemisen
taitoja. </p>

<p>Syksystä 2016 lukion matematiikan opiskelu alkaa piktän ja lyhyen oppimäärän yhteisellä kurssilla. 
Matematiikan yhteisen kurssin tehtävänä on herättää sinun kiinnostuksesi matematiikkaa kohtaan muun muassa tutustuttamalla sinut matematiikan moninaiseen merkitykseen
ihmiselle ja yhteiskunnalle sekä sen ainutlaatuiseen ja kiehtovaan olemukseen
tieteenalana. Tässä opintokokonaisuudessa sinulla on tilaisuus vahvistaa pohjaa matematiikan
opinnoillesi ja nähdä matematiikka hyödyllisenä ja käyttökelpoisena selitettäessä
ja hallittaessa muun muassa yhteiskunnan, talouden ja luonnon tapahtumia ja tilanteita.</p>

        <p>Kurssin tavoitteena on, että</p>
        <ul>
            <li>pohdit matematiikan merkitystä yksilön ja yhteiskunnan näkökulmasta</li>
            <li>kertaat ja täydennät lukualueet, kertaat peruslaskutoimitukset ja prosenttilaskennan periaatteet</li>
            <li>vahvistat ymmärrystäsi funktion käsitteestä</li>
            <li>ymmärrät lukujonon käsitteen</li>
            <li>osaat määrittää lukujonoja, kun annetaan alkuehdot ja tapa, jolla seuraavat termit muodostetaan</li>
            <li>saat havainnollisen käsityksen lukujonon summan määrittämisestä</li>
            <li>osaat ratkaista käytännön ongelmia aritmeettisen ja geometrisen jonon ja niistä muodostettujen summien avulla</li>
            <li>osaat käyttää teknisiä apuvälineitä funktion kuvaajan ja lukujonojen tutkimisessa sekä lukujonoihin liittyvien sovellusongelmien ratkaisussa.</li>
        </ul>

        <h2>Keskeiset sisällöt</h2>
        <ul>
            <li>reaaliluvut, peruslaskutoimitukset ja prosenttilaskenta</li>
            <li>funktio, kuvaajan piirto ja tulkinta</li>
            <li>lukujono</li>
            <li>rekursiivinen lukujono</li>
            <li>aritmeettinen jono ja summa</li>
            <li>logaritmi ja potenssi sekä niiden välinen yhteys</li>
            <li>muotoa $a^x= b, x$ luonnollinen luku, olevien yhtälöiden ratkaiseminen</li>
            <li>geometrinen jono ja summa</li>
        </ul>

    </div>
</section>

<section class="panel">
    <header>
        <h1>
            <a data-toggle="collapse" class="collapsed" data-target="#ohjeita">
                Opiskeluohjeita
            </a>
        </h1>
    </header>
    <div id="ohjeita" class="collapse">
        <p>
            Kurssimateriaali on jaettu viiteen lukuun: Luvut ja laskutoimitukset, Potenssi ja logaritmi, Lukujonot ja summat, Funktio sekä Prosenttilaskenta. 
        </p>
        <p>

            Pääajatus kurssimateriaalissa on, että matematiikkaa oppii parhaiten tekemällä matematiikkaa. Näin ollen se on kirjoitettu niin, että teet tehtäviä käytännössä koko ajan. Jokainen luku sisältää kolme eri tehtäväsarjaa. Ensimmäisen tehtäväsarjan tehtävät ovat teorian seassa. Tarkoitus on, että etenet materiaalissa tekemällä jokaisen näistä tehtävistä. Voit hyvin tehdä tehtäviä yhdessä kaverin kanssa ja voit kysyä opettajalta heti, jos et ymmärrä jotain asiaa. Asia voi olla jokin tietty tehtävä, teoriassa oleva virke tai esimerkiksi vieras matemaattinen symboli. Pääasia on, että sinä itse teet tehtävät ja ymmärrät, mitä teet. Tämän tehtäväsarjan jälkeen kyseisen luvun teoria on käsitelty ja on aika harjoitella ja syventää juuri opittua. Ennen tätä opettaja pitää ehkä yhteisen opetustuokion tai -keskustelun, jossa pohditaan yhdessä luvun keskeisiä asioita tai työskentelyssä esiin tulleita haastavia kohtia.
            Mahdollisen opetustuokion jälkeen jatka harjoittelua luvun lopussa olevien kahden tehtäväsarjan tehtävien avulla. Luonnollisesti mitä enemmän harjoittelet, sitä paremmaksi tulet. Kun olet valmis, tee luvun lopussa oleva(t) itsearviointitesti(t). Niiden tarkoitus on kertoa sinulle, oletko ymmärtänyt luvun olennaiset asiat ja kehittää samalla oman oppimisesi arviointia, joka on tärkeä tulevaisuuden taito. Testeissä pärjääminen ei vielä tarkoita, että osaat luvun asiat esimerkiksi kiitettävällä tasolla, vaan testit keskittyvät vahvan perusosaamisen tutkimiseen. Ennen siirtymistä seuraavaan lukuun opettaja haluaa ehkä vielä koota luvussa opittuja asioita sekä antaa palautetta oppimisesta ja sen etenemisestä yhteisessä opetuskeskustelussa.

        </p>
    </div>
</section>

<section class="panel">
    <header>
        <h1>
            <a data-toggle="collapse" data-target="#yhteiskuntajayksilo" class="collapsed">
                Matematiikan merkityksestä yhteiskunnalle ja yksilölle
            </a>
        </h1>
    </header>
    <div id="yhteiskuntajayksilo" class="collapse">
        <p>Olet ehkä pohtinut, miksi matematiikkaa opiskellaan, ja kysynyt sitä opettajaltasi. Kysymys on saattanut liittyä johonkin tiettyyn matematiikan tunneilla käsiteltyyn aiheeseen tai koko oppiaineeseen. En tiedä, mitä opettajasi on mahdollisesti vastannut, mutta kysymys on erinomainen ja vastaaminen haastavaa.</p>



        <p>Olisi helppoa sanoa, että matematiikkaa opiskellaan, jotta sitä voitaisiin soveltaa jossakin ilmeisessä arkisessa toiminnassa kuten ostoksia tehdessä. Helppoa olisi myös sanoa, että jotakin tiettyä matematiikan aihetta opiskellaan, koska sitä tarvitaan tulevissa opinnoissa. Vaikeammaksi vastaaminen tulee, jos mietimme, mitä tarkoittaisi yhteiskunnan tai yksilön kannalta, että matematiikkaa ei opiskeltaisi.</p>



        <p>Olet todennäköisesti törmännyt matematiikkaan ensimmäistä kertaa, kun olet ruvennut hahmottamaan lukumääriä abstraktisti. Nimenomaan <i>hahmottamaan</i> lukumääriä. Pieni lapsi oppii ymmärtämään lukumääriä, joita hän pysty vertaamaan omiin sormiinsa, mutta tätä suurempien lukumäärien hahmottamiseen tarvitaan jotakin abstraktimpaa - lukuja. Kuten tähtieteen professori Tapani Markkanen <a href="http://elektra.helsinki.fi/se/a/0004-1920/2001/1/matemati.pdf">on todennut</a>: </p>
        <blockquote>
            "Lukukäsitteen synty on sekä ihmislajin että yksilön kannalta mullistavimpia edistysaskeleita."
        </blockquote>

        <div class="tehtavat">

            <div class="tehtava" id="ihmiskuntailmanlukuja-ex">

                <header>
                    <h1>
                        <a data-toggle="collapse" class="collapsed" data-target="#ihmiskuntailmanlukuja">
                            Ihmiskunta ilman lukuja
                        </a>
                    </h1>
                </header>

                <div id="ihmiskuntailmanlukuja" class="collapse">

                    <p>Pohdi parin kanssa, minkälainen ihmiskunta olisi, jos se ei osaisi käsitellä lukumääriä luvuilla.</p>


                </div>
            </div>
        </div>



        <p>Kokonaisluvut ovat hyviä lukumäärien laskemiseen, mutta kun halutaan verrata esimerkiksi lukumääriä toisiinsa, huomataan, etteivät ne pelkästään riitä. Kuinka monta kertaa enemmän rahaa saa Elisa kuin Matti, jos Elisa saa kuukaudessa 60 euroa ja Matti 10 euro viikossa? Tämän ratkaisemiseen soveltuvat luvut ja laskutoimitukset alkavat olla aika monimutkaisia. Meidän yhteiskunnassamme ne on opeteltu jo alakoulussa, vaikka ihmiskunnalle niiden kehittäminen on ollut suurten ponnistuksien tulos: </p>
        <blockquote>”monien nykyään matematiikan peruskursseihin kuuluvien asioiden keksiminen ja hiominen on vaatinut ihmiskunnan ehkäpä terävimpien aivojen ponnistelua jopa vuosisatojen ajan”. (Peruskursseilla matemaatikko <a href="http://matematiikkalehtisolmu.fi/2000/mathist/">Matti Lehtinen tarkoittaa</a> tässä yliopistokursseja, mutta sama pätee perusopetuksessa ja lukiossa opetettuun matematiikkaan.) </blockquote>
        
        <p>Yläkoulun matematiikasta muistat ehkä Pythagoraan lauseen, joka sanoo, että suorakulmaisen kolmion kateettien pituuksien $a$ ja $b$ suhde hypotenuusan pituuteen $c$ on



        $$a^2 + b^2 = c^2.$$</p>



        <p>Sinulle heräsi ehkä koulussa kysymys, miksi tällaistakin pitäisi osata. Taas yksinkertainen vastaus olisi se, että sen avulla pystytään laskemaan erilaisten kolmioiden sivujen pituuksia. Tämäkin on merkittävä syy, mutta kuitenkin vain pintaraapaisu. Kuten matematiikan professori Olli Martio <a href="http://www.tieteessatapahtuu.fi/0204/martio.pdf">on todennut</a>: </p>
        
        <blockquote>
            "Muutaman tuhannen vuoden takaiset matematiikan tulokset, kuten suorakulmaista kolmiota koskeva Pythagoraan lause, muodostavat edelleen ihmiskunnan kulttuuriperinnön kivijalan."
        </blockquote>


        <p>Yksi ihmismieltä askarruttanut arvaamaton tulos Pythagoraan lauseesta saadaan, kun laitetaan $a$:n ja $b$:n tilalle luku 1. Huomaat, että $c$ saa hyvin oudon arvon. Tämä arvo on esimerkki irrationaaliluvusta, luvusta joka ei ole murtoluku, eli sitä ei voi esittää kahden kokonaisluvun suhteena. Tämän antiikin kreikkalaiset pystyivät todistamaan, ja se saatetaan myös todistaa kurssissa MAA11. Kesti jokunen tuhat vuotta, kunnes äärettömistä joukoista ymmärrettiin niin paljon, että 1800-luvulla pystyttiin todistamaan, että näitä irrationaalilukuja on tietyssä mielessä <a href="https://fi.wikipedia.org/wiki/Cantorin_diagonaaliargumentti">enemmän kuin rationaalilukuja</a>.</p>



        <p>Edellisessä kappaleessa puhuttiin todistamisesta. Pythagoraan lauseen tunsivat viimeistään <a href="http://matematiikkalehtisolmu.fi/2000/mathist/html/kreikka/index.html#pythagoras">pythagoralaiset noin 500 e.a.a</a>., mutta mistä tiedämme, että se tosiaan pätee kaikille suorakulmaisille kolmioille? Pystymme <i>todistamaan</i> Pythagoraan lauseen todeksi ja olet ehkä nähnyt useita erilaisia <a href="https://www.youtube.com/watch?v=hMHuDpKyE3Q">todistuksia sille</a>. </p>



        <p>Olemme tottuneita hyödyntämään monia tosina pitämiämme matematiikan tuloksia. Ne erottaa mielipiteistä tai luuloista se, että ne voidaan todistaa paikkaansa pitäviksi. Todistaminen ei aina ole kovin yksinkertaista. Jos olet esimerkiksi alakoulussa oppinut jakamaan lukuja jakokulmassa, et todennäköisesti vielä ole nähnyt todistusta sille, että jakokulma todellakin toimii. Todistus vaatii <a href="https://fi.wikipedia.org/wiki/Jakoyht%C3%A4l%C3%B6">tiedon jakoyhtälön totuudesta</a>, jota tutkitaan esimerkiksi yliopiston ensimmäisillä algebran kursseilla. </p>



        <p>Monia matemaattisia totuuksia ei olla vielä löydetty. Matemaatikot eri puolilla maailmaa työskentelevät paraikaa lukemattomien matemaattisten ongelmien parissa, etsien niiden totuutta. Yksi maailman tunnetuimmista matemaattisista ongelmista oli, onko olemassa positiiviset kokonaisluvut $a$, $b$ ja $c$, jotka toteuttavat Pythagoraan lauseen yhtälöä muistuttavan yhtälön 



        $$a^n + b^n = c^n,$$</p>



        <p>jos $n$ on lukua 2 suurempi luonnollinen luku. Vastaus tähän Ferman suureksi lauseeksi nimettyn teoreemaan on ei – ja sen selvittämiseksi brittiläinen matemaatikko Andrew Wiles joutui <a href="https://jyx.jyu.fi/dspace/bitstream/handle/123456789/18448/URN_NBN_fi_jyu-200803251286.pdf?sequence=1">kehittämään runsaasti uutta matemaattista teoriaa</a>.</p>


        <div class="tehtavat">

            <div class="tehtava" id="ratkaisematonongelma-ex">

                <header>
                    <h1>
                        <a data-toggle="collapse" class="collapsed" data-target="#ratkaisematonongelma">
                            Ratkaisematon ongelma
                        </a>
                    </h1>
                </header>

                <div id="ratkaisematonongelma" class="collapse">

                    <p>Etsi yksi matemaattinen ongelma, jota ihmiskunta ei vielä ole pystynyt ratkaisemaan. Sinun ei tarvitse kokonaan ymmärtää mistä ongelmassa on kyse, mutta yritä selittää se ystävällesi niin hyvin kuin pystyt.</p>
                    <h2>
                    <a data-toggle="collapse" class="collapsed" data-target="#ratkaisematonongelma-vinkki">
                        Vinkki
                    </a>
                </h2>

                <div id="ratkaisematonongelma-vinkki" class="collapse">

                     <p>Laita hakukoneeseen “Luettelo ratkaisemattomista matemaattisista ongelmista”.</p>

                 </div>


                </div>
            </div>
        </div>

        <p>Sinulle on ehkä kerrottu, että matematiikan opiskelu harjaannuttaa ajattelun taitoa. Tämä ei luonnollisesti ole matematiikan erityisoikeus, vaan eri oppiaineet harjaannuttavat erilaisia ajattelun taitoja. Kuitenkin ihmiskunnan kehityksen kannalta erilaisen matemaattisen ajattelun merkitys on ollut merkittävä. </p>



        <p>Eri matematiikan alalajit ovatkin tietyssä mielessä matemaattisen ajattelun alalajeja: aritmetiikkaa hyödynnetään laskutoimitusten suorittamisessa, algebralla tutkitaan laskutoimituksia, geometrialla muotoja ja logiikalla todistuksia sekä matematiikan perusteita. Jos olet ohjelmoinut, olet harjoitellut laskennallista ja algoritmista ajattelua. Akateemikko Olli Lehto <a href="http://www.tieteessatapahtuu.fi/896/lehto.html">on todennut</a>: </p>
        <blockquote>
            "Pohjimmaltaan paljolti matematiikkaan perustuva luonnontieteellis-teknologinen tieto on edellytyksenä menestymiseen taloudellisessa kilpailussa, se on pohjana yhteiskuntaa ohjaaville poliittisille päätöksille, ja sitä tarvitaan kestävän kehityksen turvaamisessa."
        </blockquote>
        <p>Kuka tietää mikä matematiikan ja matemaattisen ajattelun muoto seuraavaksi mullistaa yhteiskuntaamme!</p>

    </div>
</section>

</article>
